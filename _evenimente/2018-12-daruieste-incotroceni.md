---
layout: event
title: Dăruiește Încotroceni
date: 15 - 20 decembrie 2018
---

Cum ar fi să facem nişte oameni veseli cu ceva ce aveţi deja acasă?

În perioada 15 – 20 decembrie, asociaţia Incotroceni – Oameni, Idei, Poveşti, Parohia Sf. Elefterie Nou, Scoala Generala Nr 150, asociaţia Act for Tomorrow organizează campania "[Dăruieşte Încotroceni](https://www.facebook.com/events/848257132232474/)".

Vă invităm să facem Sărbătorile de Crăciun mai frumoase pentru familiile şi copiii cu situații dificile şi, în același timp, să încurajăm refolosirea resurselor şi un comportament responsabil faţă de mediu.

Campania începe pe 15 decembrie, în ziua praznicului Sf. Elefterie. Până pe 20 decembrie, se vor colecta:
•	îmbrăcăminte şi încălțăminte pentru copii/adulţi;
•	jucării pentru toate vârstele;
•	rechizite școlare;
•	orice altă resursă utilă ce poate fi donată.

Este important să fie aduse lucruri NOI sau care încă se pot folosi.
Fiecare pachet trebuie să aibă un BILEŢEL pe care să fie trecută vârsta şi genul destinatarului.

Asociaţia Act for Tomorrow va prelua pachetele care vor ajunge la familii defavorizate din zonele limitrofe ale Bucureştiului.

Locul unde se vor strânge donațiile: Biserica Sf Elefterie Nou.

Ce ziceți, vreți să faceți parte din aceasta campanie veselă şi eco-friendly?

După ce strângem darurile de la voi, pe 21 decembrie, între orele 17.00 – 19.30, dacă ne invitaţi, vă putem colinda cu un grup de vecini. :)

De la ora 19.30, vă invităm la Biserica Sf Elefterie Nou, unde veţi putea asculta colinde tradiționale românești, interpretate de corul Song şi de grupul coral MelosTon.
