---
layout: event
title: Bazar de Cotroceni ~ Octombrie 2023
date: 7 October 2023
time: 10.00 – 20.00
event_image: "../../assets/images/events-2023-10-bazar-cover.jpg"
facebook_link: https://www.facebook.com/events/6378254645620880
---

Cel mai așteptat eveniment de promenadă din București, Bazar de Cotroceni, are loc weekendul acesta, între 7 și 8 octombrie, în cartierul Cotroceni. Peste 180 de curți își vor deschide porțile și alte 50 de mici business-uri din cartier își întâmpină publicul cu meniuri și evenimente speciale. Printre artiștii confirmați se numără Simion Bogdan-Mihai & Lăutarii de Mătase, Temple Invisible, Bad Boiler, concertele de muzică clasică parte din programul Classic Cotroceni și seria de DJ’s de la Sounds of Cotroceni: Hefe, DJ Grecescu, NotSoCommonDJ. 

Printre cele mai așteptate momente ale acestei ediții sunt cu siguranță concertele, iar prima zi debutează cu Classic Cotroceni, de la ora 13.00, cu bursierii SoNoRo, care vor concerta în grădina frontală a casei de pe strada Dr. Joliot Curie 3, pentru un eveniment de muzică clasică care se va întinde până la ora 20.00. Din programul celor două zile fac parte și Bogdan Platy, Tudor Scripcariu, Ioana Calotă Philippide și Alexandru Philippide. În cadrul acestui eveniment, AVstore, partenerul comunității la Bazar de Cotroceni, asigură o experiență auditivă deosebită, unde muzica clasică și alte genuri înrudite vor bucura simțurile ascultătorilor. 

Începând cu ora 17.00, publicul este așteptat la Concert pe Garaj (str.Iatropol 20), să-i vadă pe Bad Boiler, El Madre & Sorin Sega și Temple Invisible. Pe Pasteur 12, Sounds of Cotroceni îi aduce pe  Hefe, DJ Grecescu, NotSoCommonDJ. Aceștia vor completa agenda de sâmbătă și duminică, cu concerte live din “cartierul grădină” al Bucureștiului. Rămânem pe strada Pasteur, unde la numărul 65, are loc Bazar de muzică în Cotroceni. Un yard sale dedicat pasionaților de muzică cu o selecție impresionantă de viniluri, CD-uri și casete pline de istorie muzicală. De neratat sunt și petrecerile pe timp de zi de la Retro Disco by Kicen (Pasteur 27) și Music in the garage (Pasteur 57), cât și instalațiile interactive pregătite de Asociația ALTreal (str Thoma Ionescu 14bis).

Programul de duminică îi aduce începând cu ora 17.00 pe Simion Bogdan-Mihai & Lăutarii de mătase,  Funky Misfits și  Simona Delegeanu la Concert pe Garaj, iar de la ora 16.00, Serată muzicală pe aripi de parfum #AiciaStat va avea loc într-o casă ce va fi deschisă doar pentru o zi, în cadrul evenimentului. O șansă unică de a descoperi o vilă istorică cu un farmec atemporal și de a asculta muzică clasică într-un cadru inedit: casa în care a locuit cel care a adus parfumurile Coty în România.

Pentru cei mici, organizatorii au pregătit în ambele zile, spații speciale la Opera Center, cu activități educaționale, dar și cel mai amplu proiect de educație antreprenorială și financiară dedicat copiilor, care va avea loc în curtea casei pe strada Dr. Frederic Joliot-Curie nr. 11. Programul este completat de workshop-uri de securitate cibernetică la  Școala 150 și La Petite Bouffe.

- [Harta online](https://bit.ly/3LL02Zd)
- [Harta printabilă](https://incotroceni.ro/evenimente/2023-10-bazar-de-cotroceni/harta) 
- [QR Coduri printabile](https://incotroceni.ro/evenimente/2023-10-bazar-de-cotroceni/qr)
- [Evenimentul pe Facebook](https://www.facebook.com/events/6378254645620880)

Bazar de Cotroceni este invitația de a descoperi comunitatea și cartierul - cu străzile sale boeme și aerul romantic - la pas, în plimbare. Traficul auto nu este blocat, întrucât rezidenții își continuă activitățile casnice pe perioada weekend-ului. Organizatorii încurajează astfel publicul să opteze pentru alte mijloace de transport, ca o formă de respect pentru toți participanții. Alternative pe care le încurajăm: metrou, bicicleta și trotineta. 

Evenimentul Bazar de Cotroceni este organizat de Asociația Încotroceni și creat de comunitatea cartierului - locuitori și business-uri locale. 

Partenerii comunității: Vodafone, BCR, NN România, AVstore, Jack Daniels, Freshful by eMAG, certSIGN. 

Parteneri locali: Avincis, Forbes România, JW Marriott Bucharest Grand Hotel, Uplifting Services, CGA Infrastructure.

Parteneri culturali: SoNoRo, Aici a Stat, Jurjak, Rezistența Urbană, Munteanu, Lazăr Bara Creative PR, Radio România Cultural, IQads.

Partener radio: Radio Guerrilla.

Partener de mobilitate: Bolt.
