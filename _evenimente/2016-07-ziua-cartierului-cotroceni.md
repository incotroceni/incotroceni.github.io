---
layout: event
title: Ziua cartierului Cotroceni 2016
date: 2 July 2016
time: 11.00 - 22.00
event_image: "../../assets/images/events-2016-07-agora-in-cotroceni.jpg"
---

Pe 2 iulie, între orele 11.00 şi 22.00, activăm comunitatea din Cotroceni printr-un eveniment public, desfăşurat în intersecția străzilor Dr. Joseph Lister - Dr. Carol Davila, pe care o transformăm în piață publică pentru o zi: AGORA INCOTROCENI.

11.00 – 20.00:
- Agora Incotroceni – desene pe asfalt: membrii de orice vârstă ai comunităţii vor marca spațiul agorei prin desenarea asfaltului cu motive vegetale şi animale
- Atelier de bricolaj: copiii vor decupa şi picta steguleţe, cu care vom împodobi intersecţia;
- Expoziţie de fotografie: vom expune fotografii vechi din cartier şi de la Ziua cartierului Cotroceni 2015;
- Sporturi de stradă: vom juca mini-fotbal şi badminton în spaţii organizate;
- Jocurile copilăriei: ne vom distra jucând şotron, frunza şi alte chestii simpatice.

11.00 - 12.00: Aerobic în aer liber – ne vom dezmorţi de dimineaţă împreună cu Veronica.

11.00 - 12.00: Încotro Parcul Elefterie? – atelier în care Iulian va detalia acţiunile pe care le-am realizat până acum referitor la construcţia ilegala a postului trafo din parc şi paşii pe care îi vom întreprinde în viitor cu ajutorul şi prin implicarea comunităţii.

11:00 – 13:00: Decoraţiuni Incotroceni – atelier creativ, în care copiii de orice vârstă vor construi împreună cu Claudia mandale din materiale naturale.

12.00 – 13.00: Copacul Incotroceni – atelier în care Maria şi voluntarii din cartier vor prezenta rezultatele investigaţiei de pe teren referitoare la spaţiile în care copaci sunt uscați, respectiv spaţiile de unde copacii au fost tăiaţi. Se vor prezenta tipurile de copaci din cartier, cu tehnici de toaletare adecvate.

17:00 - 18:00: Concert live cu trupa Barter

18:00 – 19:00:
- Grădini şi garduri Incotroceni – atelier în care Iulian va prezenta modele de bune practici privind împrejmuirea spaţiilor private;
- Atelier educativ pentru copii – activitate în care vom picta pe ghivece, pe care le vom planta apoi cu flori.

19.00 - 20.00: Concert de jazz - JazzBook

20.15–22.00: Filme documentare – aduse de DocuArt

Îi aşteptăm pe toţi cei care iubesc cartierul Cotroceni să vină în Agora Incotroceni şi să participe la acţiunile noastre! INTRAREA ESTE LIBERĂ!

*Agora Incotroceni - Ziua cartierului Cotroceni este un eveniment comunitar organizat cu sprijinul Ordinul Arhitecților din România - Filala Bucuresti, şi este susţinut de Cere Participare, Remorca de Cercetare şi Activare (RCA),JazzBook, Docuart, FROG, Bike Boutique and More, Atelierul Foaie Verde,Ploosh Dolls, Holver Romania, Klaus&Partners, Wagner Arte Frumoase si Povesti, Assamblage - Scoala de Bijuterie Contemporana, Romprest,România Pozitivă, La Obiect, UNNU architecture, Maria Zurbagiu - grafic design*
