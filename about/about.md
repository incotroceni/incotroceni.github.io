---
layout: page
title: Despre Asociația Incotroceni
permalink: /about/
---

Cotroceniul este o comunitate simbol a Bucureștiului, cu o istorie veche, plină de case, de grădini și de oameni cu povești frumoase, care merită spuse și cunoscute. Mulți dintre cei care locuiesc în Cotroceni se identifică printr-un spirit comun, de apartenență la un spatiu de locuire special.

Incotroceni – Oameni, Idei, Povești și-a propus să facă din Cotroceni un spațiu mai bun de locuire, un cartier mai primitor și mai armonios, în care calitatea vieții să crească. Scopul nostru îl constituie dezvoltarea, promovarea și sprijinirea comunității din cartierul Cotroceni și a identității acestuia, pe direcții de acțiune: (I) social – cultural și (II) arhitectură, urbanism și infrastructură.

Vrem să construim o comunitate puternică, activă și sigură, bazată pe valori esențiale: Implicare comunitară – membrii comunității sunt implicați activ în acțiuni și proiecte care îmbunătățesc traiul zilnic al membrilor comunității.

Voluntariat – promovăm acțiuni și programe desfășurate pe bază de voluntariat

Respect – membrii comunității sunt conștienti și respectă istoria și tradiția Cotroceniului

Diversitate – membrii comunității sunt de toate vârstele și provin din toate categoriile sociale
