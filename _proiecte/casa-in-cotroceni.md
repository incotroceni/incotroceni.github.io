---
layout: project
title: Casa Încotroceni
last_updated: 1 February 2017
order: 2
---

> Proiect prin care vrem să vorbim cu vecinii noștri despre ce înseamnă patrimoniu construit, cum facem să îl întreținem și să îl valorificăm.

{% include button.html text="Descarcă broșura Casa Încotroceni" link="https://drive.google.com/a/incotroceni.ro/file/d/1CcaindcfsRGpXgOTXHSQWoP9qvPYljxC/view?usp=sharing" %}

Cotroceniul este un cartier de referință al Bucureștiului, un loc cu o istorie bogată, având un patrimoniu arhitectural bine conservat: case preponderent eclectice, dar și neo-românești, Art Deco, Art Nouveau, Moderniste.

Cartierul Cotroceni, ca orice zonă protejată din capitală se dezvoltă haotic, patrimoniul existent având de suferit, atât datorită Autorităților care întârzie soluționarea actelor cât și datorită lipsei de informare a locuitorilor.

Cartierul întinerește, multe familii tinere se mută, din cauza atmosferei prietenoase și foarte plăcute de locuit. Așteptările sunt mari, accesibilitatea caselor este scăzută, investițiile sunt mari sau cu riscuri legale. Entuziasmul mutării în cartier scade pe măsură ce apare necesitatea renovării caselor.

Multe dintre imobile nu au fost întreținute corespunzător și acum necesită o atenție deosebită. Procedura de autorizare durează mai mult de 1, 5 ani. Procedurile sunt atât de anevoioase încât proiectul în sine nu mai este o prioritate. Prioritatea este termenul. Toți întreabă când mă mut?

Pe de altă parte, există și locuitori care nu știu că au nevoie de un proiect pentru intervenții. Astfel, totul rămâne la latitudinea meșterilor.

**Scopul proiectului este să iniţiem acţiuni pentru a păstra şi valorifica patrimonial cultural şi arhitectural al cartierului, prin implicarea activă și creativă a locuitorilor.**

Proiectul propune creșterea gradului de conștientizare a locuitorilor privind patrimoniul arhitectural urbanistic, prin ateliere cu expoziții și activități interactive în cadrul cărora vor fi transmise informații practice de exemple pozitive. Impactul atelierelor vizează transmiterea unor informații despre case, într-un mod creativ, accesibil tuturor, dar cu impact semnificativ pe termen mediu și lung privind patrimoniul arhitectural. Informațiile dobândite în urma proiectului vor contribui la influențarea deciziilor comunității în ceea ce privește intervențiile, conștientizând că opțiunile personale pot afecta uneori peisajul general și au impact asupra identității cartierului.

**Proiectul își propune:**

**- Informarea locuitorilor asupra valorii caselor prin activități dedicate**  
**- Realizarea unui material informativ tip broșură care să prezinte pe înțelesul locuitorilor ce înseamnă Zona protejată și ce cuprinde Regulamentul Local de urbanism, prin exemplificări**  
**- Realizarea de ateliere / sesiuni de discuții cu exemplificări pentru măsurile minime ce trebuie realizate pentru a întreține casele din cartier**  

Proiectul se adresează atât comunității din Cotroceni, cât și întregul oraș pentru întreținerea și valorificarea unui cartier cu o valoare urbanistică și arhitecturală deosebită.

*Prin acțiunile acestui proiect încercăm să luăm măsuri de prevenire a deteriorării patrimoniului construit.*
