---
layout: page
title: Sustenabilitate
permalink: /implica-te/sustenabilitate
---

Credem și dorim să susținem o atitudine sustenabilă în ce privește folosirea resurselor. Am adunat la un loc o serie de proiecte din București ce vizează reparațiile, reutilizarea, revalorificarea și reciclarea resurselor.

### Repară

- [DrBike](http://www.drbike.ro/reparatii-biciclete-ro.html)
- [Bike Boutique](https://btq.ro/service.html)
- [Atelier propriu de reparatii si comenzi incaltaminte Cotroceni](https://www.facebook.com/Atelier-propriu-de-reparatii-si-comenzi-incaltaminte-cotroceni-1783494828540844)

### Reutilizează

[Yard-Sale](https://www.facebook.com/TheFirstYardSale/) Revalorifică - donează sau vinde obiectele de care nu mai ai nevoie. Yard Sale este un proiect ce are loc lunar, unde poți da o a doua șansă hainelor și obiectelor vechi!

*Sau urmărește evenimentele din cartier pentru yard sales :)*

[La Taica Lazăr](https://www.facebook.com/lataicalazar) - Magazin de Caritate

[Merci Charity Boutique](http://mercicharity.ro) - este un magazin caritabil apărut în 2011. Acceptă sub formă de donații o varietate largă de obiecte (de la piese de mobilier la accesorii) care sunt valorificate pentru ajutarea cazurilor sociale și medicale de care Asociația Merci Charity Boutique se ocupă.

Site-ul [Lucruri Gratis](http://lucrurigratis.ro/) și grupul de facebook [Free Cycle București](https://www.facebook.com/groups/325116167547550/) sunt comunități online care pun în contact pe cei care au lucruri de care nu mai au nevoie cu cei care le-ar putea folosi.

[Schimbarea borcanelor - București](https://www.facebook.com/groups/schimbarea.borcanelor.bucuresti) - Prelungește viața borcanelor tale! Aici poți dona și primi gratuit borcane și sticle din sticlă.

Alte informații despre soluții care ne ajută să prevenim în primul rând risipa de resurse și să facilităm reciclarea, atunci când prevenirea este dificilă sunt și pe [grupul de facebook Eco-frugal în România](https://www.facebook.com/groups/113214019349919)

[Centru Integrat de Economie Circulară cu sprijin umanitar din București](https://copaculcufaptebune.ro/cauze-sociale/centru-umanitar-integrat-bucuresti/) - Hainele, jucăriile, electronicele și mobilierul pot fi duse la Centrul integrat umanitar de economie circulară din București

#### Alte donații de obiecte diverse   

- [Capace cu suflet](https://www.facebook.com/capacecusuflet) - In loc sa aruncam la gunoi capacele de plastic, le colectam (protejand astfel si natura) si le revalorificam pentru a ajuta diverse mici cauze umanitare
- cei de la [Papelier](https://www.facebook.com/atelierpapelier/) primesc donații de hârtie pe care o reciclează și transformă în obiecte din hârtie reciclată manual, de la papetărie clasică (coli de hârtie, agende, etichete, plicuri, invitații etc.) până la obiecte de decor interior (lămpi, tapet)
- prin proiectul [Reconect](https://www.reconect.ro/) cei de la [Ateliere fără frontiere](http://www.atelierefarafrontiere.ro/reconect) colectează DEEE (deșeuri de echipamente electrice și electronice) pe care le transformă în echipamente IT reconditionațe pe care le donează de 11 ani în toată Romania pentru solidaritate și educație prin platforma de donații de calculatoare EDUCLICK, dar și în materii prime reciclate pentru protecția mediului, reducerea deșeurilor, risipei și poluării.
- bannere și prelate: [Remesh](https://www.facebook.com/remesh.socialware/) și [UpsideDown](https://www.facebook.com/upsidedownro/)
- de recondiționare de biciclete se ocupă și cei de la [viața secretă a bicicletelor](https://www.facebook.com/viatasecretaabicicletelor/?hc_location=ufi)
- umerașe de metal refolosesc cei de la [Softwash](https://www.facebook.com/softwash.ro/)

### Reciclare creativă

Pentru alte idei și ateliere de reciclare creativă:
- [Reciclare creativă](https://www.facebook.com/ReciclareCreativa.ro/)

[Upcycling în România](https://www.google.com/maps/d/u/0/viewer?mid=1_XI__joghOQWCrdJESEBPDfvA1k&ll=45.1533684940549%2C29.49738450468748&z=7) - artiști, meșteri și artizani care tranformă resursele considerate de alții deșeuri în produse utile sau în opere de artă

### Magazine zero waste

[Harta Zero Waste](https://www.zerowasteromania.org/harta-zero-waste/) - prima hartă a inițiativelor compatibile cu principiile zero waste din România

[Magazin Zero Waste București](https://www.facebook.com/magazin.zerowaste) - Fără risipă. Etic. Vegan. Spațiu creat din nevoia de a trăi într-o relație conștientă și armonioasă cu tot ce există.

### Reciclează

[Harta Reciclării](https://www.hartareciclarii.ro) îţi arată unde poţi colecta selectiv de la hârtie şi carton, plastic, ulei uzat, sticlă, corpuri de iluminat, cartuşe de imprimantă, anvelope şi acumulatori auto, feroase şi neferoase, deşeuri electrice, electronice şi electrocasnice.

[Environ](https://www.environ.ro) este o organizație colectivă non-profit de management al deșeurilor de echipamente electrice și electronice (DEEE). Pe harta [Unde reciclăm](https://undereciclam.ro/) au pus locurile unde pot fi predate echipamentele spre reciclare.

Uleiul alimentar uzat în chiuvetă sau la canalizare este nociv atât pentru noi, cât și pentru mediu. Dar el este în schimb o resursă regenerabilă. [Uleiosul](http://uleiosul.com/) colectează gratuit acest ulei alimentar uzat folosind o bicicletă utilitară. Uleiul colectat este predat unui centru de colectare unde este separat de reziduuri şi filtrat pentru a putea fi transformat în biodiesel.

[SIGUREC](http://www.sigurec.ro/) este cel mai modern serviciu de preluare și de colectare a deșeurilor care există în prezent în România. SIGUREC utilizează automate de colectare inteligente și simplu de folosit, amplasate în locuri ușor accesibile, precum și un serviciu de preluare a deșeurilor chiar de la dumneavoastră acasă – inclusiv a echipamentelor casnice precum frigiderele! În schimbul deșeurilor reciclate, veți primi bonuri valorice ce pot fi cheltuite la magazinul în incinta căruia sunt amplasate automatele.

Misiunea [RoRec](https://www.facebook.com/pg/AsociatiaRoRec/about/?ref=page_internal) este de a contribui activ la conservarea, protecția și îmbunatățirea calității mediului înconjurător și a sănătății umane, pentru utilizarea rațională a resurselor naturale, prin asigurarea de servicii complete de gestionare a deșeurilor de echipamente electrice și electronice și implicit prin reintroducerea materiilor prime în circuitul economic.

### Initiative legate de permacultură și compost

La [Magazinul Zero Waste București](https://www.facebook.com/magazin.zerowaste) se colectează resturile alimentare ale clienților și sunt transformate în compost la [Gradina Molcom](https://www.facebook.com/Molcom.ro/)

[Grădina de permacultură urbană](https://www.facebook.com/GradinaDinGuraSiriului/) - colectare compost, grădini urbane, ateliere

[Transition Towns](https://www.facebook.com/InTranzitie/) este o mișcare socială de tip grassroots care dorește să faciliteze tranziția comunităților locale și al invidivizilor către un trai mai sustenabil și mai integrat în natură. 

[Semințe libere](https://www.facebook.com/semintelibere/) - Dăruiesc necondiționat surplusul de semințe "la pachet" cu pasiunea și iubirea de natură și roade sănătoase. Semințele se pot dărui și în plic sau direct, la Piețele de Semințe libere ce le organizează la fiecare început de an în țară. Grupul activ cu peste 12.000 membri îl găsiți aici: https://www.facebook.com/groups/seminte.libere/

[Grădinarul de balcon](http://www.gradinaruldebalcon.ro/) - Proiectul îmbină activități de do-it-yourself și cunoștințe despre grădini de plante și legume cu scopul de a stimula un mod de viață sănătos și proactiv al oamenilor din București și din țară.

> Dacă ai alte sugestii sau idei, te rugăm să ni le trimiți pe salut@incotroceni.ro pentru a le putea face cunoscute întregului cartier. Mulțumim! :)  
